---
title: Studiu de caz
description: Despagubiri CEDO
---

România a plătit despăgubiri de peste 44 de milioane de euro în urma condamnărilor la Curtea Europeană a Drepturilor Omului (CEDO), începând din 2017 și până în martie 2021. Sumele au crescut considerabil de la an la an. Dacă în 2017 suma achitată a fost de aproximativ 2,64 de milioane de euro, în primele 3 luni ale acestui an România a plătit despăgubiri de peste 18 milioane de euro în urma proceselor pierdute la CEDO.
Conform documentului citat, cuantumul total al despăgubirilor plătite de Ministerul Finanțelor, în urma condamnărilor României la Curtea Europeană a Drepturilor Omului, între anii 2017 - 2021 (ianauarie - martie), a fost de 217.017.419,90 de lei


Astfel:

- 2017 - suma achitată: 13.064.446.36 lei
- 2018 - suma achitată: 23.915.888,03 lei
- 2019 - suma achitată - 23.774.556,57 lei
- 2020 - suma achitată: 66.706.055,91 lei
- 2021 (ianuarie - martie) suma achitată: 89.556.473,06 lei
- Total - 217.017.419,93 de lei


Condamnările României din 2020 au fost cauzate de nerespectarea unor articole din Convenţia Europeană a Drepturilor Omului, între care:

- nerespectarea dreptului de proprietate – în 13 cauze,
- încălcarea dreptului părților la un proces echitabil – în 11 cauze,
- nerespectarea vieții private și de familie – în 10 cauze,
- aplicarea de către autorități a unui tratament inuman sau degradant – în 9 cauze,
- lipsa unei investigații efective – în 7 cauze,
- nerespectarea libertății de exprimare – în 4 cauze,
- nerespectarea dreptului părții la un remediu efectiv – în 3 cauze.